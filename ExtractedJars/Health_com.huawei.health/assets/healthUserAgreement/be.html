<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>
<body>
<div>
Паважаны карыстальнік,<br /><br />Вітаем у Huawei Здароўе.<br /><br />Наступныя ўмовы гэтага Пагаднення на выкарыстанне праграмы Huawei Здароўе (далей - «Пагадненне») уяўляюць сабой пагадненне, якое мае абавязковую юрыдычную сілу, паміж вамі і кампаніяй Huawei Technologies Co., Ltd. і яе даччынымі кампаніямі (далей «Huawei»). У гэтым Пагадненні абумоўліваюцца вашы юрыдычныя правы і абавязкі, якія датычацца выкарыстання праграмы Huawei Здароўе і іншага адпаведнага праграмнага забеспячэння, службаў і вэб-сайтаў (далей - «Служба»). У гэтым Пагадненні пад тэрмінам «вы» разумеецца любая асоба, якая карыстаецца і/або атрымлівае доступ да гэтай Службы.<br /><br />Перш чым пачынаць карыстацца гэтай Службай, вы павінны пагадзіцца з умовамі дадзенага Пагаднення, Палітыкай канфідэнцыяльнасці Huawei і іншымі адпаведнымі пагадненнямі, заключанымі паміж вамі і Huawei (далей - «Умовы»). Абавязкова ўважліва азнаёмцеся з наступнымі ўмовамі і пастаўце сцяжок унізе, каб пацвердзіць тым самым, што вы азнаёміліся з умовамі і пагаджаецеся з імі. Калі вы не пагаджаецеся з умовамі або іх часткай, вы не зможаце карыстацца гэтай Службай і не павінны спрабаваць гэта рабіць.<br /><br /><strong>1. Абарона дадзеных</strong><br /><br />Кампанія Huawei захоўвае і абараняе недатыкальнасць асабістага жыцця ўсіх карыстальнікаў праграмы Huawei Здароўе, вашу асабістую інфармацыю (такую як ваш псеўданім, выява профілю, пол, узрост, нумар тэлефона і адрас электроннай пошты) і звесткі аб вашым здароўі (трэніроўкі, сон, вага і сардэчны рытм). Кампанія Huawei не раскрывае і не перадае гэту інфармацыю трэцім асобам без вашай папярэдняй згоды акрамя выпадкаў, калі такое раскрыццё патрабуецца ў абавязковым парадку дзеючымі законамі. Кампанія Huawei не выкарыстоўвае і не мае намеру выкарыстоўваць звесткі пра вашы трэніроўкі, вагу, сон і/або іншыя дадзеныя, захаваныя ў воблаку ў іншых мэтах. Інфармацыя захоўваецца на воблаку толькі ў мэтах захавання бяспекі дадзеных.<br /><br /><strong>2. Службы трэціх асоб</strong><br /><br />Ваш аператар і іншыя трэція асобы таксама могуць прапаноўваць адпаведныя прадукты і службы на платформе Huawei Здароўе, напрыклад, свае праграмы і кантэнт службаў. Выкарыстоўваючы прадукты і службы трэціх асоб, вы пацвярджаеце, што пагаджаецеся з умовамі аказання паслуг, устаноўленымі трэцімі асобамі. Настойліва рэкамендуем уважліва азнаёміцца са зместам карыстальніцкіх пагадненняў і палітыкі канфідэнцыяльнасці трэціх асоб. Кампанія Huawei не мае правоў і не абавязана кантраляваць і цэнзураваць кантэнт прадуктаў і службаў трэціх асоб, таму Huawei не нясе ніякай адказнасці ў выпадку парушэння вашых правоў у выніку выкарыстання такіх прадуктаў і службаў.<br /><br /><strong>3. Аўтарызацыя і збор дадзеных</strong><br /><br />Каб прапаноўваць якасны прадукт і персаналізаваныя службы, кампанія Huawei і іншыя пастаўшчыкі паслуг, якія супрацоўнічаюць з Huawei у межах прадукту Huawei Здароўе, збіраюць інфармацыю аб памылках і/або дадзеныя, якія датычацца вашага прадукту. Выбраўшы «Пагаджаюся» ва ўсплывальным паведамленні, калі запускаеце праграму Huawei Здароўе або падчас яе выкарыстання, вы выказваеце сваю згоду і даяце кампаніі Huawei права збіраць і аналізаваць наступную інфармацыю: <br />
<br />
(1) Звесткі аб прыладзе, такія як аперацыйная сістэма тэлефона, мова тэлефона, мадэль прылады, рэжым падлучэння тэлефона да Інтэрнэту і дадзеныя аб месцазнаходжанні. <br />
<br />
(2) Звесткі аб праграме, такія як версія праграмы, спосаб спампоўкі праграмы, час уваходу і выхаду з праграмы. <br />
<br />
(3) Сэрвісныя дадзеныя, такія як інфармацыя аб памылках і звесткі аб актывацыі службы. <br />
<br />
(4) Асабістыя дадзеныя аб здароўі, у тым ліку дадзеныя пра трэніроўкі, сон, вагу і сардэчны рытм. Вы павінны выконваць палажэнні Артыкула 2 гэтых умоў, калі далі згоду на апрацоўку вашай інфармацыі трэцімі асобамі.<br /><br />Каб прадухіліць страту вашых дадзеных, Huawei Здароўе аўтаматычна ўключае сінхранізацыю з воблакам, куды перыядычна будуць запампоўвацца дадзеныя пра вашы трэніроўкі, сон, вагу і сардэчны рытм. Дадзеныя, сінхранізаваныя з воблакам, нельга выдаліць у пакетным рэжыме, яны захоўваюцца на пастаяннай аснове. Калі вы не жадаеце, каб вашы дадзеныя аўтаматычна запампоўваліся ў воблака, можаце выключыць функцыю аўтаматычнай сінхранізацыі, дзеля чаго зайдзіце ў «Налады» ў Huawei Здароўе і выключыце «Аўтаматычную сінхранізацыю».<br /><br />Каб палепшыць ваш вопыт узаемадзеяння з прадуктамі Huawei, праграма Huawei Здароўе па змаўчанні аўтаматычна дзеліцца дадзенымі аб вашых трэніроўках і здароўі, дазвол на збор якіх вы далі, з іншымі прадуктамі Huawei, такімі як Smartcare. Такім самым чынам іншыя прадукты Huawei, якія датычацца здароўя і фізічных трэніровак (напрыклад, Huawei Wear), па змаўчанні дзеляцца дадзенымі аб вашых трэніроўках і вашым здароўі, дазвол на збор якіх вы далі, з праграмай Huawei Здароўе. Вы можаце адключыць аўтаматычны абмен дадзенымі паміж Huawei Здароўе і іншымі прадуктамі Huawei, дзеля чаго зайдзіце ў «Налады» праграмы Huawei Здароўе і выключыце параметр «Крыніцы дадзеных».<br /><br />Каб пры выкарыстанні Huawei Здароўе ваша ўвага не адцягвалася, калі гэта непатрэбна, аўтарызуйце праграму Huawei Здароўе аўтаматычна ўключаць і/або выключаць Bluetooth.<br /><br />Асабістая інфармацыя, згоду на збор якой вы далі кампаніі Huawei, апрацоўваецца ў адпаведнасці з Палітыкай канфідэнцыяльнасці Huawei. Уважліва азнаёмцеся са зместам гэтай Палітыкі канфідэнцыяльнасці. Каб прагледзець тэкст Палітыкі канфідэнцыяльнасці, выберыце «Палітыка канфідэнцыяльнасці Huawei» ва ўсплывальным паведамленні, якое з'яўляецца пры запуску праграмы Huawei Здароўе, або наведайце старонку <a href="http://consumer.huawei.com/privacy-policy">http://consumer.huawei.com/privacy-policy</a><br /><br /><strong>4. Рызыка і адказнасць</strong><br /><br />(1) Вы прымаеце на сябе любую рызыку ў сувязі з выкарыстаннем праграмы Huawei Здароўе. Кампанія Huawei не дае ніякіх гарантый і не робіць запэўненняў, у тым ліку аб тым, што гэтая Служба і вынікі яе працы будуць адпавядаць вашым патрабаванням, што службы будуць працаваць бесперабойна, не гарантуе бяспекі, дакладнасці, своечасовасці і легітымнасці вынікаў працы гэтай Службы і яе дадзеных. Кампанія Huawei не нясе адказнасці за абставіны, якія могуць перашкодзіць вам карыстацца праграмай Huawei Здароўе, напрыклад, памылкі сеткі, памылкі на лініях перадачы дадзеных, на вэб-сайтах трэціх асоб і пастаўшчыкоў паслуг. Калі адваротнае не агаворана, Huawei прапаноўвае вам свае службы бясплатна. Аднак у некаторых службах можа ўзнікнуць неабходнасць рабіць або прымаць выклікі, карыстацца мабільнымі дадзенымі або адпраўляць SMS-паведамленні. За карыстанне гэтымі паслугамі трэціх асоб з вас можа спаганяцца аплата. Кампанія Huawei не збірае інфармацыю, якая дазваляе ідэнтыфікаваць вашу асобу, апроч выпадкаў, калі вы самі падаяце такую інфармацыю.<br /><br />(2) У выпадку, калі ў выніку вашых дзеянняў і/або ўзнікнення некантралюемых абставін здараецца раскрыццё, уцечка, атрыманне, выкарыстанне і перадача трэцяй асобай інфармацыі, якая можа датычыцца вашай канфідэнцыяльнасці, або інфармацыі, якую вы лічыце прыватнай, кампанія Huawei не нясе адказнасці, пры гэтым вы з'яўляецеся адказнай асобай за любыя негатыўныя наступствы.<br /><br />(3) Усе дадзеныя і вынікі, якія з'яўляюцца ў праграме Huawei Здароўе, прызначаны выключна для выкарыстання ў якасці даведачнай інфармацыі. Мы не рэкамендуем браць гэту інфармацыю за аснову для лячэння або трактаваць яе як сведчанне стану вашага здароўя. Кампанія Huawei не нясе адказнасці за любую рызыку і здарэнні, што ўзнікаюць у выніку выкарыстання дадзеных праграмы Huawei Здароўе ў такіх мэтах<br /><br />(4) Вы несяце адказнасць за аплату, якая спаганяецца за выкарыстанне мабільных дадзеных падчас сінхранізацыі дадзеных з воблакам або вашай прыладай.<br /><br />(5) У максімальна дапушчальнай законам ступені кампанія Huawei ні ў якім выпадку не нясе адказнасці за фактычныя, выпадковыя, ускосныя і другасныя страты, упушчаную выгаду, дзелавыя магчымасці, даход, дадзеныя, нематэрыяльныя актывы, наяўныя або чаканыя зберажэнні, незалежна ад таго, з'яўляецца такая адказнасць дагаворнай, пазадагаворнай (уключаючы магчымасць адказнасці за халатнасць ці абсалютнай адказнасці) ці іншай, прадбачаныя страты ці непрадбачаныя, нават калі кліентам паведамлялася пра магчымасць вышэйназваных страт.<br /><br />(6) Максімальная адказнасць (гэта абмежаванне не датычыцца адказнасці за прычыненне шкоды здароўю ў адпаведнасці з дзеючымі законамі) кампаніі Huawei, якая ўзнікае ў выніку выкарыстання паслугі, апісанай у гэтым пагадненні, абмежавана сумай, выплачанай пакупніком за набыццё гэтай Службы.<br /><br /><strong>5. Абмежаванне выкарыстання</strong><br /><br />Кампанія Huawei і яе ліцэнзіяры валодаюць усімі правамі на аб'екты інтэлектуальнай маёмасці ў дачыненні да гэтага Праграмнага забеспячэння. Вы можаце карыстацца гэтым Праграмным забеспячэннем у адпаведнасці з гэтым Пагадненнем пры ўмове, што вы выконваеце ўсе адпаведныя законы, правілы і палітыкі ў дадатак да ўмоў гэтага Пагаднення. Вы не маеце права і не можаце рабіць наступнае:<br /><br />(1)	Выдаляць паведамленні аб аўтарскім праве і іншую інфармацыю і/або змесціва ў гэтым Праграмным забеспячэнні.<br /><br />(2)	Займацца адваротнай распрацоўкай, дэмантажом ці дэкампіляцыяй гэтага Праграмнага забеспячэння.<br /><br />(3)	Выкарыстоўваць, капіраваць, відазмяняць, пазычаць або перадаваць гэта Праграмнае забеспячэнне і яго кампаненты, калі гэта выходзіць за межы ўмоў гэтага Пагаднення.<br /><br />(4)	Даваць доступ да гэтага Праграмнага забеспячэння трэцім асобам, даваць ліцэнзіі іншым асобам на выкарыстанне гэтага Праграмнага забеспячэння або выкарыстоўваць Праграмнае забеспячэнне ў мэтах, забароненых кампаніяй Huawei (напрыклад, у камерцыйных мэтах).<br /><br />(5)	Выконваць наступныя дзеянні з выявамі, тэкстам і іншай рэлевантнай інфармацыяй, змешчанай у гэтым Праграмным забеспячэнні, уключаючы: выкарыстанне, капіраванне, відазмяненне, дабаўленне гіперспасылак, паўторнае выкарыстанне, кампіляцыя, публікацыя, стварэнне люстэркаў вэб-сайтаў або выкарыстанне гэтага Праграмнага забеспячэння для стварэння вытворных прадуктаў, працы і/або службаў.<br /><br />(6)	Выкарыстоўваць гэта Праграмнае забеспячэнне для захоўвання, публікацыі або распаўсюджвання кантэнту, які парушае дзяржаўныя законы, правілы і палітыкі.<br /><br />(7)	Выкарыстоўваць гэта Праграмнае забеспячэнне для захоўвання, публікацыі або распаўсюджвання кантэнту, які парушае правы на аб'екты інтэлектуальнай маёмасці, камерцыйную тайну і любыя іншыя правы трэціх асоб.<br /><br />(8)	Ажыццяўляць дзейнасць, якая ставіць пад пагрозу інфармацыйную бяспеку.<br /><br /><strong>6. Абнаўленне версіі</strong><br /><br />Кампанія Huawei пакідае за сабой права прымаць рашэнне аб выпуску абноўленых версій гэтага Праграмнага забеспячэння ў будучым. Калі кампанія Huawei вырашыць выпусціць новую версію гэтага Праграмнага забеспячэння, дадзенае Пагадненне будзе дзейнічаць у дачыненні да абноўленай версіі, пакуль не будуць выдадзены новыя «Ўмовы выкарыстання Праграмнага забеспячэння». Выканаўшы ўсталяванне абнаўлення, вы пацвярджаеце сваю згоду выконваць адпаведныя «Ўмовы выкарыстання праграмнага забеспячэння». Калі вы не пагаджаецеся з умовамі выкарыстання праграмнага забеспячэння або іх часткай, не ўсталёўвайце абнаўленне.<br /><br /><strong>7. Спыненне дзеяння</strong><br /><br />Несапраўднасць любога пункта гэтага Пагаднення цалкам або часткова не ўплывае на сапраўднасць іншых пунктаў. Кампанія Huawei і/або яе ліцэнзіяры пакідаюць за сабой права прыпыніць або спыніць дзеянне гэтага Пагаднення ў любы час. Пасля спынення дзеяння гэтага Пагаднення вы павінны адразу перастаць карыстацца гэтым Праграмным забеспячэннем і выдаліць усе звязаныя з ім праграмы і дадзеныя, якія вы капіравалі або ўсталёўвалі на сваю прыладу.<br /><br /><strong>8. Выбар права</strong><br />
<br />
Гэта Пагадненне рэгламентуецца законамі Германіі,  за выключэннем абароны, якая вам прадастаўляецца ў адпаведнасці з палажэннямі, ад якіх нельга адступаць па законах краіны вашага пастаяннага пражывання (у прыватнасці, абавязковыя палажэнні абароны правоў спажыўцоў).<br />
<br />
Huawei Technologies Co., Ltd. Усе правы абаронены. Кампанія Huawei пакідае за сабой права трактаваць змест гэтага Пагаднення ў дазволенай законам ступені.
</div>
</body>
</html>