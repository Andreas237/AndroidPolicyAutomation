<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>
<body>
<div>
ຮຽນ​ທ່ານ​ຜູ້​ໃຊ້​ທີ່​ນັບ​ຖື,<br />
<br />
ຍິນ​ດີ​ຕ້ອນ​ຮັບ​ສູ່ Huawei Health.<br />
<br />
ຄຳ​ສັບ​ຕໍ່​ໄປ​ນີ້​ທີ່​ໃຊ້​ຢູ່​ໃນ​ຂໍ້​ຕົກ​ລົງ Huawei Health (ຕໍ່ໄປນີ້ໝາຍເຖິງ"ຂໍ້​ຕົກ​ລົງ​") ປະ​ກອບ​ດ້ວຍ​ຂໍ້​ຕົກ​ລົງ​ຜູກ​ມັດ​ທາງ​ດ້ານ​ກົດ​ໝາຍ​ລະ​ຫວ່າງ​ທ່ານ ແລະ Huawei Technologies Co., Ltd. ແລະ ສາ​ຂາ​ຂອງ​ບໍ​ລິ​ສັດ (ຕໍ່​ໄປ​ນີ້​ແມ່ນ​ໝາຍ​ເຖິງ "Huawei"). ຂໍ້​ຕົກ​ລົງ​ນີ້​​ລະ​ບຸ​ສິດ​ທາງ​ກົດ​ໝາຍ ແລະ ຄວາມ​ຮັບ​ຜິດ​ຊອບ​ຂອງ​ທ່າ​ນ​ພົວ​ພັນ​ກັບ​ການ​ໃຊ້ Huawei Health, ແລະ ຊອບ​ແວ, ການ​ບໍ​ລິ​ການ ແລະ ເວັບ​ໄຊ​ທ໌​ທີ່​ກ່ຽວ​ຂ້ອງ (ຕໍ່ໄປນີ້ໝາຍເຖິງ"ການ​ບໍ​ລິ​ການ"). ຢູ່​ໃນ​ຂໍ້​ຕົກ​ລົງ​ນີ້, "ທ່ານ" ໝາຍ​ເຖິງ​ບຸກ​ຄົນ​ໃດ​ໜຶ່ງ​ທີ່​ໃຊ້ ແລະ/ຫຼື ເຂົ້າ​ຫາ​ການ​ບໍ​ລິ​ການ​ນີ້.<br />
<br />
ກ່ອນ​ໃຊ້​ການ​ບໍ​ລິ​ການ​ນີ້, ທ່ານ​ຕ້ອງ​ເຫັນ​ດີ​ກັບ​ຂໍ້​​ກຳ​ນົດຢູ່​ໃນ​ຂໍ້​ຕົກ​ລົງ​ນີ້, ນະ​ໂຍ​ບາຍ​ວ່າ​ດ້ວຍ​ຄວາມ​ເປັນ​ສ່ວນ​ຕົວ​ຂອງ Huawei ແລະ ຂໍ້​ຕົກ​ລົງ​ໃດ​ໜຶ່ງ​ທີ່​ສອດ​ຄ້ອງ​ສ້າງ​ຂຶ້ນ​ມາ​ລະ​ຫວ່າງ​ທ່ານ ແລະ Huawei (ຕໍ່ໄປນີ້ໝາຍເຖິງ"ຂໍ້​ກຳ​ນົດ"). ກະ​ລຸ​ນາ​ອ່ານ​ໃຫ້​ແນ່​ໃຈ​ວ່າ ທ່ານ​ໄດ້​ອ່ານ​ຂໍ້​ກຳ​ນົດ​ຕໍ່​ໄປ​ນີ້​ຢ່າງ​ລະ​ອຽດ ແລະ ເລືອກ​ເອົາ​ຫ້ອງ​ທີ່​ໝາຍ​ໄວ້​ຢູ່​ດ້ານ​​ລຸ່ມ​ເພື່ອບອກວ່າ ທ່ານ​ໄດ້​ອ່ານ ແລະ ເຫັນ​ດີ​ກັບ​ຂໍ້​ກຳ​ນົດ​ເຫຼົ່າ​ນີ້​ແລ້ວ. ຖ້າ​ທ່ານ​ບໍ່​ເຫັນ​ດີ​ກັບ​ທຸກ​ຂໍ້​ກຳ​ນົດ ຫຼື ບາງ​ຂໍ້​ກຳ​ນົດ​ແລ້ວ, ທ່ານ​ຈະ​ບໍ່​ສາ​ມາດ​ໃຊ້, ຫຼື ພະ​ຍາ​ຍາມ​ທີ່​ຈະ​ໃຊ້​ການ​ບໍ​ລິ​ການ​ໄດ້.<br />
<br />
<strong>1. ການ​ປົກ​ປ້ອງ​ຂໍ້​ມູນ</strong><br />
<br />
Huawei ເຄົາ​ລົບ ແລະ ປົກ​ປ້ອງ​ຂໍ້​ມູນ​ສ່ວນ​ຕົວ​ຂອງ​ຜູ້​ໃຊ້ Huawei Health ທຸກ​ຄົນ ເຊັ່ນ​ດຽວ​ກັນ​ກັບ​ຂໍ້​ມູນ​ສ່ວນ​ຕົວ​ຂອງ​ທ່ານ (ເຊັ່ນ: ຊື່​ຫຼິ້ນ, ຮູບ​ໂປ​ຣ​ໄຟ​ລ໌, ເພດ, ອາ​ຍຸ, ເບີ​ໂທ​ລະ​ສັບ ຫຼື ທີ່​ຢູ່​ອີ​ເມວ​ຂອງ​ທ່ານ) ແລະ ຂໍ້​ມູນ​ສຸ​ຂະ​ພາບ​ສ່ວນ​ຕົວ​ຂອງ​ທ່ານ (ເຊັ່ນ: ການ​ອອກ​ກຳ​ລັງ​ກາຍ, ການນອນ​ຫຼັບ, ນ້ຳ​ໜັກ ແລະ ອັດ​ຕາ​ຫົວ​ໃຈ​). Huawei ຈະ​ບໍ່​ເປີດ​ເຜີຍ, ໂອນ ຫຼື ໃຫ້​ຂໍ້​ມູນ​ດັ່ງ​ກ່າວ​ແກ່​ບຸກ​ຄົນ​ທີ​ສາມ ໂດຍ​ບໍ່​ມີ​ຄຳ​ຍິນຍອມ​ຂອງ​ທ່າ​ນ​ກ່ອນ ນອກ​ຈາກວ່າ​ລະ​ບຽບ​ກົດ​ໝາຍ​ທີ່​ກ່ຽວ​ຂ້ອງ​ຮຽກ​ຮ້ອງ​ໃຫ້​ມີ​ການ​ເປີດ​ເຜີຍ​ຕາມ​ການ​ບັງ​ຄັບ​ຂອງ​ມັນ. Huawei ຈະ​ບໍ່​ໃຊ້, ຫຼື ບໍ່​ມີ​ເຈດ​ຕະ​ນາ​ທີ່​ຈະ​ໃຊ້​ຂໍ້​ມູນ​ການ​ອອກ​ກຳ​ລັງ​ກາຍ, ນ້ຳ​ໜັກ, ການນອນ​ຫຼັບ ແລະ/ຫຼື​ຂໍ້​ມູນ​ອື່ນໆ​ທີ່​ເກັບ​ໄວ້​ຢູ່​ໃນ​ຄ​ລາວ ເພື່ອ​ຈຸດ​ປະ​ສົງ​ອື່ນ. ຂໍ້​ມູນ​ແມ່ນ​ຈະ​ຖືກ​ເກັບ​ໄວ້​ແຕ່​ໃນ​ຄ​ລາວ​ເທົ່າ​ນັ້ນ ເພື່ອ​ຮັບ​ປະ​ກັນ​ຄວາມ​ປອດ​ໄພ​ຂອງ​ຂໍ້​ມູນ.<br />
<br />
<strong>2. ​ການບໍ​ລິ​ການບຸກ​ຄົນ​ທີ​ສາມ</strong> <br />
<br />
ບໍ​ລິ​ສັດ​ເຄືອ​ຂ່າຍ​ມື​ຖື​ຂອງ​ທ່ານ ຫຼື ບຸກ​ຄົນ​ທີ​ສາມ​ອື່ນ​ຍັງ​ອາດ​ຈະ​ໃຫ້​ຜະ​ລິດ​ຕະ​ພັນ ແລະ ການ​ບໍ​ລິ​ການ​ທີ່​ຄື​ກັນ​ກັບ​ຢູ່​ໃນ​ຮູບ​ແບບ​ຂອງ Huawei, ເຊັ່ນ: ແອັບ ແລະ ເນື້ອ​ໃນ​ການ​ບໍ​ລິ​ການ​ບຸກ​ຄົນ​ທີ​ສາມ. ໂດຍ​ການ​ໃຊ້​ຜະ​ລິດ​ຕະ​ພັນ ແລະ ການ​ບໍ​ລິ​ການ​ຂອງ​ບຸກ​ຄົນ​ທີ​ສາມ, ທ່ານ​ຮັບ​ຮູ້ວ່າ ທ່ານເຫັນ​ດີ​ກັບ​ຂໍ້​ກຳ​ນົດ​ການ​ບໍ​ລິ​ການ​ທີ່​​ບຸກ​ຄົນ​ທີ​ສາມ​ກຳ​ນົດ​ໄວ້. ພວກ​ເຮົາ​ຂໍ​ແນະ​ນຳ​ໃຫ້​ທ່ານ​ອ່ານ​ເນື້ອ​ໃນ​ຂອງ​ຂໍ້​ຕົກ​ລົງ​ຜູ້​ໃຊ້ ແລະ ນະ​ໂຍ​ບາຍ​ວ່າ​ດ້ວຍ​ຄວາມ​ເປັນ​ສ່ວນ​​ຕົວ​ຂອງ​ບຸກ​ຄົນ​ທີ​ສາມ​ຢ່າງ​ລະ​ອຽດ. Huawei ບໍ່​ມີ​ສິດ ຫຼື ໜ້າ​ທີ່​ຈະ​ຄວບ​ຄຸມ ຫຼື ເຊັນ​ເຊີ່​ເນື້ອ​ໃນ​ຂອງ​ຜະ​ລິດ​ຕະ​ພັນ ແລະ ການ​ບໍ​ລິ​ການ​ຂອງ​ບຸກ​ຄົນ​ທີ​ສາມ​ໄດ້, ດັ່ງ​ນັ້ນ Huawei ຈະ​ບໍ່​ຮັບ​ຜິດ​ຊອບ​ຕໍ່​ອັນ​ໃດ ໃນ​ກໍ​ລະ​ນີ​ທີ່​ສິດ​ຂອງ​ທ່ານ​ຖືກ​ລະ​ເມີດ ເນື່ອງ​ຈາກ​ການ​ໃຊ້​ຜະ​ລິດ​ຕະ​ພັນ ແລະ ການ​ບໍ​ລິ​ການ​ດັ່ງ​ກ່າວ.<br />
<br />
<strong>3. ການອະ​ນຸ​ຍາດ ແລະ ການ​ເກັບ​ເອົາ​ຂໍ້​ມູນ</strong><br />
<br />
ເພື່ອ​ໃຫ້​​ຜະ​ລິດ​ຕະ​ພັນ​ທີ່​ມີ​ຄວາມ​ທ່ຽງ ແລະ ການ​ບໍ​ລິ​ການ​ທີ່​ກຳ​ນົດ​ເອງ​ເພີ່ມ​ຂຶ້ນ​ແກ່​ທ່ານ, Huawei ແລະ ຜູ້​ໃຫ້​ບໍ​ລິ​ການ​ບຸ​ກ​ຄົນ​ທີ​ສາມ​ທີ່​ຮ່ວມ​ມື​ກັບ Huawei ຢູ່​ໃນ Huawei Health ຈະ​ເກັບ​ເອົາ​ຂໍ້​ມູນ​ຄວາມ​ຂັດ​ຂ້ອງ ແລະ/ຫຼື ຂໍ້​ມູນ​ທີ່​ກ່ຽວ​ຂ້ອ​ງ​ກັບ​ຜະ​ລິດ​ຕະ​ພັນ​ຂອງ​ທ່ານ. ໂດຍ​ການ​ເລືອກ "ເຫັນ​ດີ" ຢູ່​ໃນ​ຂໍ້​ຄວາມ​ປັອບ​ອັບ​ຂຶ້ນ​ມາ ເມື່ອ​ເປີດ​ໃຊ້​ແອັບ Huawei Health ຫຼື ໂດຍ​ການ​ໃຊ້ Huawei Health, ທ່ານ​ເຫັນ​ດີ​ກັບ ແລະ ໃຫ້​ສິດ Huawei ເກັບ​ເອົາ ແລະ ວິ​ເຄາະ​ຂໍ້​ມູນ​ຕໍ່​ໄປ​ນີ້ຄື: <br />
<br />
(1) ຂໍ້​ມູນ​ອຸ​ປະ​ກອນ​ເຊັ່ນ: ລະ​ບົບ​ໃຊ້​ງານ​ໂທ​ລະ​ສັບ, ພາ​ສາ​ໂທ​ລະ​ສັບ, ລຸ່ນ​ອຸ​ປະ​ກອນ, ໂໝດ​ການ​ເຊື່ອມ​ຕໍ່​ອິນ​ເຕີ​ເນັດ​ໂທ​ລະ​ສັບ ແລະ ຂໍ້​ມູນ​ທີ່​ຕັ້ງ; <br />
<br />
(2) ຂໍ້​ມູນ​ແອັບເຊັ່ນ: ເວີ​ຊັນ​ແອັບ, ວິ​ທີ​ການ​ດາວ​ໂຫຼດ​ແອັບ, ແລະ ເວ​ລາ​ທີ່​ແອັບ​ເປີດ ຫຼື ປິດ; <br />
<br />
(3) ຂໍ້​ມູນ​ການ​ບໍ​ລິ​ການເຊັ່ນ: ຂໍ້​ມູນ​ກາ​ນ​ຂັດ​ຂ້ອງ​ຂອງ​ແອັບ ແລະ ຂໍ້​ມູນ​ການ​ເປີດ​ນຳ​ໃຊ້​ການ​ບໍ​ລິ​ການ; <br />
<br />
(4) ຂໍ້​ມູນ​ສຸ​ຂະ​ພາບ​ສ່ວນ​ຕົວ, ໂດຍ​ບໍ່​ຈຳ​ກັດ​ແຕ່​ຈະ​ກ່າວ​ຕໍ່​ໄປ​ນີ້, ລວມ​ມີ ການ​ອອ​ກຳ​ລັງ​ກາຍ, ການນອນ​ຫຼັບ ແລະ ຂໍ້​ມູນ​ອັດ​ຕາ​ຫົວ​ໃຈ. ກະ​ລຸ​ນາ​ປະ​ຕິ​ບັດ​ຕາມ​ຂໍ້​ທີ 2 ຢູ່​ໃນ​ຂໍ້​ກຳ​ນົດ​ເຫຼົ່າ​ນີ ຖ້າ​ທ່ານ​ເຫັນ​ດີ​​ໃຫ້​ບຸກ​ຄົນ​ທີ​ສາມ​ປະ​ມວນ​ຜົນ​ຂໍ້​ມູນ​ຂອງ​ທ່ານ.<br />
<br />
ເພື່ອ​ປ້ອງ​ກັນບໍ່​ໃຫ້​ຂໍ້​ມູນ​ຂອງ​ທ່ານ​ເສຍ​ຫາຍ, Huawei Health ຈະ​ເປີດ​ໃຊ້​ງານ​ການ​ຊິງ​ຄ໌​ໄປ​ຫາ​ຟີ​ເຈີ​ຄ​ລາວ​ໂດຍ​ອັດ​ຕະ​ໂນ​ມັດ, ເຊິ່ງ​ຈະ​ອັບ​ໂຫຼດຂໍ້​ມູນ​ການ​ອອກ​ກຳ​ລັງ​ກາຍ, ການນອນ​ຫຼັບ ແລະ ນ້ຳ​ໜັກຂອງ​ທ່ານ​ໄປ​ໃສ່​ຄ​ລາວ​ເປັນ​ໄລ​ຍະ​ປົກ​ກະ​ຕິ. ຂໍ້​ມູນ​ທີ່​ຊິງ​ຄ໌​ໄປ​ໃສ່​ຄ​ລາວ​ແລ້ວ​ແມ່ນ​ບໍ່​ສາ​ມາດ​ລຶບ​ໄດ້​ຢູ່​ໃນ​ຊຸດ​ຕ່າງໆ ແລະ ຈະ​ຖືກ​ເກັບ​ຮັກ​ສາ​ໄວ້​ຢ່າງ​ຖາ​ວອນ. ຖ້າ​ທ່ານ​ບໍ່​ຕ້ອງ​ການ​ອັບ​ໂຫຼດ​ໄປ​ໃສ່​ຄ​ລາວ​ໂດຍ​ອັດ​ຕະ​ໂນ​ມັດ, ທ່ານ​ສາ​ມາດ​ປິດ​ໃຊ້​ງານ​ຟີເຈີ​ການ​ຊິງ​ຄ໌​ອັດ​ຕະ​ໂນ​ມັດ​ໄດ້​ດ້ວຍ​ການເລືອກ "ການ​ຕັ້ງ​ຄ່າ" ຢູ່​ໃນ Huawei Health ແລະ ຈາກນັ້ນ​ທຳ​ການ​ປິດ​ສະ​ວິດ "ຊິງ​ຄ໌​ອັດ​ຕະ​ໂນ​ມັດ".<br />
<br />
ເພື່ອ​ເພີ່ມ​ປະ​ສົບ​ການ​ຂອງ​ທ່ານໃນ​ການ​ໃຊ້​ຜະ​ລິດ​ຕະ​ພັນ Huawei, Huawei Health ຈະ​ແຊ​ຣ໌​ຂໍ້​ມູນ​ອອກ​ກຳ​ລັງ​ກາຍ ແລະ ສຸຂະພາບ​ທີ່​ທ່ານ​ໄດ້​ອະ​ນຸ​ຍາດ​ໃຫ້​ Huawei ເກັບ​ເອົາ​ນັ້ນ​ກັບ​ຜະ​ລິດ​ຕະ​ພັນ Huawei ເປັນ​ມາດ​ຕະ​ຖານ​ເຊັ່ນ: Smartcare. ໃນ​ທຳ​ນອງ​ດຽວ​ກັນ​ນັ້ນ, ຜະ​ລິດ​ຕະ​ພັນ Huawei ອື່ນ​ກ່ຽວ​ຂ້ອງກບ​ສຸ​ຂະ​ພາບ ແລະ ການ​ອອກ​ກຳ​ລັງ​ກາຍ​ເຊັ່ນ: Huawei Wear ຈະ​ແຊ​ຣ໌​ຂໍ້​ມູນ​ອອກ​ກຳ​ລັງ​ກາຍ​ ​ແລະສຸຂະພາບທີ່ທ່ານ​ໄດ້​ອະ​ນຸ​ຍາດ​ໃຫ້​ Huawei ເກັບ​ເອົາ​ນັ້ນ​ກັບ Huawei Health. ທ່ານ​ສາ​ມາດ​ປິດ​ໃຊ້​ງານ​ການ​ແຊ​ຣ໌​ຂໍ້​ມູນ​ໂດຍ​ອັດ​ຕະ​ໂນ​ມັດ​ລະ​ຫວ່າງ Huawei Health ແລະ ຜະ​ລິດ​ຕະ​ພັນ Huawei ອື່ນໆ​ໄດ້​ທຸກ​ເວ​ລາ​ໂດຍ​ການ​ເລືອກ "ການ​ຕັ້ງ​ຄ່າ" ຢູ່​ໃນ Huawei Health ແລະ ຈາກນັ້ນ​ເລືອກ​ທາງ​ເລືອກ​ປິດ​ໃຊ້​ງານ​ຢູ່​ໃນ "ແຫຼ່ງ​ຂໍ້​ມູນ".<br />
<br />
ເພື່ອ​ປ້ອງ​ກັນ​ການ​ລົບ​ກວນ​​ທີ່​ບໍ່​ຈຳ​ເປັນ​ກັບ​ທ່ານ ເມື່ອ​ທຳ​ການ​ໃຊ້ Huawei Health, ກະ​ລຸ​ນາ​ໃຫ້​ສິດ Huawei Health ເປີດ​ໃຊ້​ງານ ຫຼື ປິດ​ໃຊ້​ງານ Bluetooth ໂດຍ​ອັດ​ຕະ​ໂນ​ມັດ.<br />
<br />
ຂໍ້​ມູນ​ສ່ວນ​ຕົວ​ທີ່​ທ່ານ​​ອະ​ນຸ​ຍາດ​ໃຫ້​ Huawei ເກັບ​ເອົາ​ແມ່ນ​ຈະ​ຖືກ​ຈັດ​ການ​ຕາມ​ນະ​ໂຍ​ບາຍ​ວ່າ​ດ້ວຍ​ຄວາມ​ເປັນ​ສ່ວນ​ຕົວ​ຂອງ Huawei. ກະ​ລຸ​ນາ​ອ່ານ​ເນື້ອ​ໃນ​ຂອງ​ນະ​ໂຍ​ບາຍ​ວ່າ​ດ້ວຍ​ຄວາມ​ເປັນ​ສ່ວນ​ຕົວ​ນີ້​ໃຫ້​ລະ​ອຽດ. ທ່ານ​ສາ​ມາດ​ເບິ່ງ​ນະ​ໂຍ​ບາຍ​ວ່າ​ດ້ວຍ​ຄວາມ​ເປັນ​ສ່ວນ​ຕົວ​ໄດ້ ໂດຍ​ການ​ເລືອກ "ນະ​ໂຍ​ບາຍ​ວ່າ​ດ້ວຍ​ຄວາມ​ເປັນ​ສ່ວນ​ຕົວ​ຂອງ Huawei" ຢູ່​ໃນ​ຂໍ້​ຄວາມ​ປັອບ​ອັບ​ທີ່​ປະ​ກົດ​ຂຶ້ນ ເມື່ອ​ເປີດ​ໃຊ້ Huawei Health, ຫຼື ໂດຍ​ການ​ເຂົ້າ​ເບິ່ງ <a href="http://consumer.huawei.com/privacy-policy">http://consumer.huawei.com/privacy-policy</a><br />
<br />
<strong>4. ຄວາມ​ສ່ຽງ ແລະ ຄວາມ​ຮັບ​ຜິດ​ຊອບ</strong><br />
<br />
(1) ທ່ານ​ຈະ​​ໄດ້​ຮັບ​ພາ​ລະ​ເລື່ອງ​ຄວາມ​ສ່ຽງ​ທຸກ​ອັນ​ກ່ຽວ​ຂ້ອງ​ກັບ​ການ​ໃຊ້​ແອັບສຸ​ຂະ​ພາບ​ຂອງ Huawei ເອົາ​ເອງ. Huawei ຈະ​ບໍ່​ມີ​ການ​ຮັບ​ປະ​ກັນ ຫຼື ເປັນ​ຕົວ​ແທນ​ອັນ​ໃດ​ໃຫ້​ໃນ​ເລື່ອງ​ນີ້, ລວມ​ທັງ​ທີ່​ການ​ບໍ​ລິ​ການ​ນີ້ ຫຼື ຜົນ​ໄດ້​ຮັບ​ຂອງ​ມັນ​ຈະ​ເຮັດ​ໃຫ້​ເງື່ອນ​ໄຂ​ກຳ​ນົດ​ຂອງ​ທ່ານ​ພໍ​ໃຈ ຫຼື ເລື່ອງ​ການ​ບໍ​ລິ​ການ​ຂອງ​ຜະ​ລິດ​ຕະ​ພັນ​ຈະ​ບໍ່​ມີ​ການ​ຂັດ​ຂ້ອງ, ແລະ ບໍ່​ຮັບ​ປະ​ກັນ​ເຖິງ​ຄວາມ​ປອດ​ໄພ, ຄວາມ​ຖືກ​ຕ້ອງ, ຄວາມ​ກົງ​ເວ​ລາ ຫຼື ຄວາມ​ຖືກ​ຕ້ອງ​ຕາມ​ກົດ​ໝາຍ​ຂອງ​ຜົນ​ໄດ້​ຮັບ​ຂອງ​ການ​ບໍ​ລິ​ການ​ນີ້ ແລະ ຂໍ້​ມູນ​ຂອງ​ມັນ. Huawei ຈະ​ບໍ່​ຮັບ​ຜິດ​ຊອບ​ທາງ​ກົດ​ໝາຍ​ຕໍ່​ກັບ​ສະ​ພາບ​ການ​ໃດ​ໜຶ່ງ​ທີ່​ມີ​ຜົນ​ເຮັດ​ໃຫ້​ທ່ານ​ບໍ່​ສາ​ມາດ​ໃຊ້ Huawei Health ໄດ້, ໂດຍ​ບໍ່​ຈຳ​ກັດ​ແຕ່​ຈະ​ກ່າວ​ຕໍ່​ໄປ​ນີ້​ລວມ​ມີ​ທັງ​ຄວາມ​ຜິດ​ພາດ​ກັບ​ເຄືອ​ຂ່າຍ, ສາຍ​ການ​ສື່​ສານ, ເວັບ​ໄຊ​ທ໌ ແລະ ຜູ້​ໃຫ້​ບໍ​ລິ​ການ​ຂອງ​ບຸກ​ຄົນ​ທີ​ສາມ. ນອກ​ຈາກວ່າ​ໄດ້​ກ່າວ​ໄວ້​ຢ່າງ​ຈະ​ແຈ້ງ​ວ່າ ການ​ບໍ​ລິ​ການທີ່ Huawei ຈັດ​ໃຫ້​ແກ່​ທ່ານ​ແມ່ນ​ຟ​ຣີ. ເຖິງ​ແນວ​ໃດ​ກໍ່​ຕາມ, ການ​ບໍ​ລິ​ການ​ບາງ​ອັນ​ອາດ​ຈະ​ຕ້ອງ​ໄດ້​ໂທ​ລະ​ສັບ​ຫາ ຫຼື ຮັບ​ສາຍ​ໂທ​ລະ​ສັບ, ເຂົ້າ​ຫາ​ຂໍ້​ມູນ​ມື​ຖື ຫຼື ສົ່​ງ​ຂໍ້​ຄວາມ SMS. ອາດ​ຈະ​​ມີ​ຄ່າ​ໃຊ້​ຈ່າຍ​ເກີດ​ຂຶ້ນ​ກັບ​ທ່ານ​ຈາກ​ບຸກ​ຄົນ​ທີ​ສາມ​ຕໍ່​ກັບ​ການ​ບໍ​ລິ​ການ​ເຫຼົ່າ​ນີ້. Huawei ຈະ​ບໍ່​ເກັບ​ເອົາ​ຂໍ້​ມູນ​ໃດ​ໜຶ່ງ​ທີ່​ເປີດ​ເຜີຍ​ຂໍ້​ມູນ​ປະ​ຈຳ​ຕົວ​ຂອງ​ທ່ານ ນອກ​ຈາກວ່າ​ທ່ານ​ໃຫ້​ຂໍ້​ມູນ​ດັ່ງ​ກ່າວ​ມາ​ດ້ວຍ​ຕົວ​ຂອງ​ທ່ານ​ເອງ.<br />
<br />
(2) ໃນ​ກໍ​ລະ​ນີ​ທີ່​ພຶດ​ຕິກຳຂອງ​ທ່ານ ແລະ/ຫຼື ສະ​ພາບ​ການ​ທີ່​ບໍ່​ສາ​ມາດ​ຄວບ​ຄຸມ​ໄດ້​ສົ່ງ​ຜົນ​ໃຫ້​ມີ​ການ​ເປີດ​ເຜີຍ ຫຼື ການ​ຮົ່ວ​ໄຫຼ, ຫຼື ການ​ໄດ້​ມາ, ການ​ໃຊ້, ຫຼື ການ​ໂອນ​ຂໍ້​ມູນ​ໃດ​ໜຶ່ງ​ໂດຍ​ບຸກ​ຄົນ​ທີ​ສາມ ທີ່​ອາດ​ຈະ​ກ່ຽວ​ຂ້ອງ​ກັບ​ຄວາມ​ເປັນ​ສ່ວນ​ຕົວ​ຂອງ​ທ່ານ ຫຼື ຂໍ້​ມູນ​ທີ່​ທ່ານ​ເຊື່ອ​ວ່າຈະ​ເປັນ​ຂໍ້​ມູນ​ສ່ວນ​ຕົວ, Huawei ​ຈະ​ບໍ່​ຮັບ​ຜິດ​ຊອບ ແລະ ທ່ານ​ຈະ​ຕ້ອງ​ຮັບ​ຜິດ​ຊອບ​ຕໍ່​ທຸກ​ຜົນ​ເກີດ​ຂຶ້ນ​ຕາມ​ມາ​ທີ່​ເປັນ​ຜົນ​ເສຍ​ຫາຍ.<br />
<br />
(3) ທຸກ​ຂໍ້​ມູນ ແລະ​ຜົນ​ໄດ້​ຮັບ​ທີ່​ປະ​ກົດ​ຂຶ້ນ​ຢູ່​ໃນແອັບ Huawei Health ແມ່ນ​ເພື່ອ​ຈຸດ​ປະ​ສົງ​ການ​ອ້າງ​ອີງ​ເທົ່າ​ນັ້ນ. ພວກ​ເຮົາ​ບໍ່​ແນະ​ນຳ​ໃຫ້​ທ່ານ​ໃຊ້​ຂໍ້​ມູນ​ນີ້​ເປັນ​ພື້ນ​ຖານ​ສຳ​ລັບ​ການ​ປິ່ນ​ປົວ​ທາງ​ການ​ແພດ ຫຼື ເປັນ​ຫຼັກ​ຖານ​ຂອງ​ສະ​ພາບ​ສຸ​ຂະ​ພາບ​ຂອງ​ທ່ານ. Huawei ຈະ​ບໍ່​ຮັບ​ຜິດ​ຊອບ​ຕໍ່​ຄວາມ​ສ່ຽງ ຫຼື ອຸ​ປະ​ຕິ​ເຫດ​ໃດໆ​ທີ່​ເກີດ​ຂຶ້ນ ເນື່ອງ​ຈາກ​ການ​ໃຊ້​ຂໍ້​ມູນ ​ຫຼື ຜົນ​ໄດ້​ຮັບ​ຢູ່​ໃນ Huawei Health ເພື່ອ​ຈຸດ​ປະ​ສົງ​ດັ່ງ​ກ່າວ.<br />
<br />
(4) ທ່ານ​ຮັບ​ຜິດ​ຊອບ​ຕໍ່​ການ​ເກັບ​ຄ່າ​ຂໍ້​ມູນ​ມື​ຖື​ທຸກ​ອັນ​ທີ່​ເກີດ​ຂຶ້ນ ເນື່ອງ​ຈາກ​ຂໍ້​ມູນ​ກຳ​ລັງ​ຖືກ​ຊິ​ງ​ຄ໌​ໄປ​ຫາ​ຄ​ລາວ ຫຼື ໄປ​ໃສ່​ອຸ​ປະ​ກອນ​ຂອງ​ທ່ານ.<br />
<br />
(5) ໃນ​ລະ​ດັບ​ສູງ​ສຸດ​ທີ່​ກົດ​ໝາຍ​ອະ​ນຸ​ຍາດ, ບໍ່​ມີ​ກໍ​ລະ​ນີ​ໃດ​ທີ່ Huawei ຈະ​ຮັບ​ຜິດ​ຊອບ​ຕໍ່​ຄວາມ​ເສຍ​ຫາຍ​ພິ​ເສດ, ໂດຍ​ບັງ​ເອີນ, ໂດຍ​ທາງ​ອ້ອມ, ຫຼື ເປັນ​ຜົນ​ຕາມ​ມາ, ຫຼື ການ​ເສຍ​ຜົນ​ກຳ​ໄລ, ທຸ​ລະ​ກິດ, ລາຍ​ຮັບ, ຂໍ້​ມູນ, ການ​ປະ​ຢັດ​ຊື່​ສຽງ ຫຼື ການ​ປະ​ຢັດ​ທີ່​ເຫັນ​ໄດ້, ບໍ່​ວ່າ​ຄວາມ​ຮັບ​ຜິດ​ຊອບ​ດັ່ງ​ກ່າວນັ້ນ​​ຈະ​ອີງ​ຕາມ​ສັນ​ຍາ, ການ​ເຮັດ​ຜິດ (ລວມ​ທັງ​ຄວາມ​ເປັນໄປ​ໄດ້​ຂອງ​ການ​ລະ​ເລີຍ ຫຼື ຄວາມ​ຮັບ​ຜິດ​ຊອບ​ຈຳ​ກັດ) ຫຼື ຂໍ້​ຮຽກ​ຮ້ອງ​ອື່ນໆ, ແລະ ໂດຍ​ບໍ່​ຄຳ​ນຶງ​ເຖິງວ່າ ການ​ສູນ​ເສຍ​ດັ່ງ​ກ່າວນັ້ນ​ຈະ​ຄາດ​ການ​ໄດ້​ລ່ວງ​ໜ້າ ຫຼື ບໍ່​ກໍ່​ຕາມ, ແມ້​ແຕ່​ລູກ​ຄ້າ​ໄດ້​ຮັບ​ການບອກ​ກ່ຽວ​ກັບ​ຄວາມ​ເປັນ​ໄປ​ໄດ້​ຂອງ​ການ​ສູນ​ເສຍ ຫຼື ຄວາມ​ເສຍ​ຫາຍ​ທີ່​ກ່າວ​ມາ​ຂ້າ​ງ​ເທິງນັ້ນ​ຢ່າງ​ຈະ​ແຈ້ງ​ແລ້ວ​.<br />
<br />
(6) ຄວາມ​ຮັ​ບ​ຜິດ​ຊອບ​ສູງ​ສຸດ (ຂໍ້​ຈຳ​ກັດ​ນີ້​ຈະ​ບໍ່​ນຳ​ໃຊ້​ກັບ​ຄວາມ​ຮັບ​ຜິດ​ຊອບຕໍ່​ການ​ບາດ​ເຈັບ​ສ່ວນ​ຕົວ​ໃນ​ລະ​ດັບ​ທີ່​ກົດ​ໝາຍ​ຫ້າມ​ໄວ້​ເຊັ່ນ: ຂໍ້​ຈຳ​ກັດ) ຂອງ Huawei ທີ່​ເກີດ​ຂຶ້ນ​ມາ​ຈາກ​ການ​ໃຊ້​ການ​ບໍ​ລິ​ການ​ທີ່​ອະ​ທິ​ບາຍ​ໄວ້​ຢູ່​ໃນ​ຂໍ້​ຕົກ​ລົງ​ນີ້​ຈະ​ຖືກ​ຈຳ​ກັດ​ໃ​ນ​ຈຳ​ນວນ​ທີ່​ລູກ​ຄ້າ​ຈ່າຍ​ຊື້​ການ​​ບໍ​ລິ​ການ​ນີ້.<br />
<br />
<strong>5. ຂໍ້​ຈຳ​ກັດ​ການ​ນຳ​ໃຊ້</strong><br />
<br />
Huawei ແລະ ຜູ້​ໃຫ້​ການ​ອະ​ນຸ​ຍາດ​ຂອງ​ມັນ​ຈະ​ເປັນ​ເຈົ້າ​ຂອງ​ສິດ​​ຊັບ​ສິນ​ທາງ​ປັນ​ຍາ​ທັງ​ໝົດ​ກ່ຽວ​ຂ້ອງ​ກັບ​ຊອບ​ແວ​ນີ້. ທ່ານ​ອາດ​ຈະ​ໃຊ້​ຊອບ​ແວ​ນີ້​ຕາມ​ຂໍ້​ຕົກ​ລົງ​ນີ້​ຈັດ​ໃຫ້ ທີ່​ທ່ານ​ຕ້ອງ​ເຄົາ​ລົບ​ຕໍ່​ທຸກ​ກົດ​ໝາຍ​, ກົດ​ລະ​ບຽບ ແລະ ນະ​ໂຍ​ບາຍ​ທີ່ກ່ຽວ​ຂ້ອງ ເພີ່ມ​ເຕີມ​ໃສ່​ຂໍ້​ກຳ​ນົດ​ຢູ່​ໃນ​ຂໍ້​ຕົກ​ລົງ​ນີ້. ທ່ານ​ບໍ່​​ມີ​ສິດ​ທີ່​ຈະ, ຫຼື ຕ້ອງ​ບໍ່​ພົວ​ພັນ​ຢູ່​ໃນ​ພຶດ​ຕິ​ກຳ​ໃດ​ໜຶ່ງ​ຕໍ່​ໄປ​ນີ້​, ທີ່​ບໍ່​ໄດ້​ຈຳ​ກັດ​ແຕ່​ຕໍ່​ໄປ​ນີ້ ລວມ​ມີ:<br />
<br />
(1) ​​ລຶບ​ແຈ້ງ​ການ​ລິ​ຂະ​ສິດ ຫຼື ຄຳ​ໃຫ້​ການ ຫຼື ຂໍ້​ມູນ​ອື່ນ​ໃດ​ໜຶ່ງ ແລະ/ຫຼື ເນື້ອ​ໃນ​ທີ່​ມີ​ຢູ່​ໃນ​ຊອບ​ແວ​ນີ້.<br />
<br />
(2) ພົວ​ພັນ​ໃນ​​ການ​ປີ້ນ​ດ້ານ​ວິ​ສາ​ວະ​ກຳ, ມ້າງ ຫຼື ຖອດ​ແຍກ​ຊອບ​ແວ​ນີ້.<br />
<br />
(3) ​ໃຊ້, ອັດ​ສຳ​ເນົາ, ດັດ​ແປງ, ໃຫ້​ເຊົ່າ ຫຼື ໂອນ​​ຊອບ​ແວນີ້​ທັງ​ໝົດ ຫຼື ສ່ວນ​ໃດ​ໜຶ່ງຢູ່ນອກ​ຂອບ​ເຂດ​ຂອງ​ຂໍ້​ກຳ​ນົດ​ທີ່​ລະ​ບຸ​ໄວ້​ຢູ່​ໃນ​ຂໍ້​ຕົກ​ລົງ​ນີ້.<br />
<br />
(4) ເຮັດ​ຊອບ​ແວ​ນີ້​ໃຫ້​ກັບ​ບຸກ​ຄົນ​ທີ​ສາມ​ໃຊ້, ໃຫ້​ການ​ອະ​ນຸ​ຍາດ​ແກ່​ຜູ້​ອື່ນ​ໃຊ້​ຊອບ​ແວ​ນີ້ ຫຼື ດ້ວຍ​ການ​ໃຊ້​ຊອບ​ແວ​ນີ້ ເພື່ອ​ຈຸດ​ປະ​ສົງ​ທີ່ Huawei ຫ້າມ (ເຊັ່ນ: ຈຸດ​ປະ​ສົງ​ທາງ​ການ​ຄ້າ).<br />
<br />
(5) ດຳ​ເນີນ​ການ​ກະ​ທຳ​ໃດ​ໜຶ່ງ​ໃສ່​ຮູບ, ຂໍ້​ຄວາມ ແລະ ຂໍ້​ມູນ​ອື່ນໆ​ທີ່​ກ່ຽວ​ຂ້ອງ​ມີ​ຢູ່​ໃນ​ຊອບ​ແວ​ນີ້, ໂດຍ​ບໍ່​ຈຳ​ກັດ​ແຕ່​​ຕໍ່​ໄປ​ນີ້ ລວມ​ມີ: ການ​ໃຊ້, ການ​ອັດ​ສຳ​ເນົາ, ການ​ດັດ​ແກ້, ການ​ເພີ່ມ​ໄຮ​ເປີ​ລິ້ງ​ໃສ່, ການ​ນຳ​ມາ​ໃຊ້​ຄືນ​ໃໝ່, ການ​ສ້າງ​ເວັບ​ໃຊ້​ແຍງ​ເລິ່ງ ຫຼື ການ​ໃຊ້​ຊອບ​ແວ​ເພື່ອ​ສ້າງ​ຜະ​ລິດ​ຕະ​ພັນ​ທີ່​ເປັນ​ຜົນ​ໄດ້​ຮັບ​ມາ​ທີ່​ກ່ຽວ​ຂ້ອງ, ການ​ເຮັດ​ວຽກ ແລະ/ຫຼື ການ​ບໍ​ລິ​ການ​ຕ່າງໆ.<br />
<br />
(6) ໃຊ້​ຊອບ​ແວ​ນີ້ ເພື່ອ​ເກັບ​ຮັກ​ສາ, ເຜີຍ​ແຜ່ ຫຼື ຕີ​ພິມ​ເນື້ອ​ໃນ​ທີ່​ລະ​ເມີດ​ກົດ​ໝາຍ​, ກົດ​ລະ​ບຽບ ແລະ ນະ​ໂຍ​ບາຍ​ຂອງ​ປະ​ເທດ.<br />
<br />
(7) ​ໃຊ້​ຊອບ​ແວ​ນີ້ ເພື່ອ​ເກັບ​ຮັກ​ສາ, ເຜີຍ​ແຜ່ ຫຼື ຕີ​ພິມ​ເນື້ອ​ໃນ​ທີ່​ລະ​ເມີດ​ສິດ​ຊັບ​ສິນ​ທາງ​ປັນ​ຍາ, ຄວາມ​ລັບ​ທາງ​ການ​ຄ້າ ຫຼື ສິດ​ທາງ​ກົດ​ໝາຍ​ອື່ນໆ​ໃດ​ໜຶ່ງ​ຂອງ​ບຸກ​ຄົນ​ທີ​ສາມ.<br />
<br />
(8) ພົວ​ພັນ​ໃນ​ພຶດ​​ຕິ​ກຳ​ທີ່​ເຮັດ​ໃຫ້​ຄວາມ​ປອດ​ໄພ​ທາງ​ໄຊ​ເບີ​ມີ​ຄວາມ​ສ່ຽງ.<br />
<br />
<strong>6. ການອັບ​ເດດເວີ​ຊັນ</strong><br />
<br />
Huawei ສະ​ຫງວນ​ສິດ​ຕັດ​ສິນ​ໃຈ​ວ່າ​ຈະ​ອອກຊອບ​ແວນີ້ເວີ​ຊັນ​ອັບເດດ​ແລ້ວຢູ່​ໃນ​ອະ​ນາ​ຄົດ​ ຫຼື ບໍ່. ຖ້າ Huawei ຕັດ​ສິນ​ໃຈ​ທີ່​ຈະ​ບໍ່​ອອກ​ຊອບ​ແວນີ້ເວີ​ຊັນ​ອັບເດດ​ແລ້ວ, ຂໍ້​ຕົກ​ລົງ​ນີ້​ຍັງ​ຈະ​ນຳ​ໃຊ້​ກັບ​ເວີ​ຊັນ​ອັບ​ເດດ​ແລ້ວ​ຢູ່ ນອກ​ຈາກວ່າໄດ້​ມີ​ການ​ອອກ "ຂໍ້​ກຳ​ນົດ​ການ​ບໍ​ລິ​ການ​ຊອບ​ແວ" ປ່ຽນ​ແທນໃຫ້​ແລ້ວ. ໂດຍ​ການ​ຕິດ​ຕັ້ງ​ການ​ອັບ​ເດດ​ໃດ​ໜຶ່ງ, ທ່ານ​ຮັບ​ຮູ້​ວ່າ ທ່ານ​ເຫັນ​ດີ​ປະ​ຕິ​ບັດ​ຕາມ​ຂໍ້​ກຳ​ນົດ​ການ​ບໍ​ລິ​ການ​ຊອບ​ແວ​ທີ່​ກ່ຽວ​ຂ້ອງ​ແລ້ວ. ຖ້າ​ທ່ານ​ບໍ່​ເຫັນ​ດີກັບ​ທຸກ​ເນື້ອ​ໃນ​ຢູ່​ໃນ​ຂໍ້​ກຳ​ນົດ​ການ​ບໍ​ລິ​ການ​ຊອບ​ແວ, ຢ່າ​ຕິດ​ຕັ້ງ​ການ​ອັບ​ເດດ.<br />
<br />
<strong>7. ການສິ້ນສຸດ</strong><br />
<br />
ການ​ມີ​ຂໍ້​ກຳ​ນົດ​ໃດ​ໜຶ່ງ​ຢູ່​ໃນ​ສັນ​ຍາ​ນີ້​ໃຊ້​ບໍ່​ໄດ້​ທັງ​ໝົດ ຫຼື ເປັນ​ບາງ​ສ່ວນ​ແມ່ນ​ຈະ​ບໍ່​ມີ​ຜົນ​ກະ​ທົບ​ຕໍ່​ກັບ​ການ​ນຳ​ໃຊ້​ໄດ້​ຂອງ​ຂໍ້​ກຳ​ນົດ​ອື່ນ. Huawei ແລະ ຜູ້​ໃຫ້​ການ​ອະ​ນຸ​ຍາດ​ຂອງ​ມັນ​ສະ​ຫງວນ​ສິດ​ທີ່​ຈະ​ງົດ ຫຼື ສິ້ນ​ສຸດ​ຂໍ້​ຕົກ​ລົງ​ນີ້​ໄດ້​ທຸກ​ເວ​ລາ. ເມື່ອ​ມີ​ການ​ສິ້ນ​ສຸດ​ຂໍ້​ຕົກ​ລົງ​ນີ້​ແລ້ວ ທ່ານ​ຕ້ອງ​ຢຸດ​ໃຊ້​ຊອບ​ແວ​ນີ້​ທັນ​ທີ ແລະ ລຶບ​ທຸກ​ຊອບ​ແວ​ ແລະ ຂໍ້​ມູນທີ່​ກ່ຽວ​ຂ້ອງທີ່​ທ່ານ​ອັດ​ສຳ​ເນົາ ຫຼື ຕິດ​ຕັ້ງ​ໃສ່​ແລ້ວ​ອອກ.
<br />
<strong>8. ກົດໝາຍຕາມທາງເລືອກ</strong><br />
<br />
ຂໍ້ຕົກລົງນີ້ຈະໄດ້ຮັບການຄຸ້ມຄອງໂດຍກົດໝາຍຂອງເຢຍລະມັນ, ຮັກສາໄວ້ສຳລັບໃຫ້ການປົກປ້ອງແກ່ຕົວທ່ານໂດຍບົດບັນຍັດທີ່ບໍ່ສາມາດຫລຸດນ້ອຍລົງຈາກຂໍ້ຕົກລົງ ເນື່ອງຈາກວ່າກົດ ໝາຍໃນປະເທດທີ່ຢູ່ອາໄສຂອງທ່ານ (ໃນສິດທິການປົກປ້ອງຜູ້ຊົມໃຊ້ທີ່ບັງຄັບສະເພາະໃດໜຶ່ງ).<br />
<br />
Huawei Technologies Co., Ltd. ສະ​ຫງວນ​ລິ​ຂະ​ສິດ. Huawei ສະ​ຫງວນ​ສິດ​ທີ່​ຈະ​ແປ​ເນື້ອ​ໃນ​ທີ່​ມີຢູ່​ໃນ​ທີ່​ນີ້ໃນ​ລະ​ດັບ​ທີ່​ກົດ​ໝາຍ​ອະ​ນຸ​ຍາດ.
</div>
</body>
</html>

