<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
</head>
<body>
<div>
Geachte gebruiker,<br /><br />Welkom bij Huawei Health.<br /><br />De voorwaarden van deze Huawei Health Overeenkomst (hierna "Overeenkomst" genoemd) vormen een wettelijk bindende overeenkomst tussen u en Huawei Technologies Co., Ltd. en diens dochterondernemingen (hierna "Huawei" genoemd). Deze Overeenkomst bepaalt uw wettelijke rechten en verantwoordelijkheden met betrekking tot het gebruik van Huawei Health, evenals de betreffende software, services en websites (hierna "Service" genoemd). In deze Overeenkomst verwijzen "u" en "uw" naar elk individu dat deze Service gebruikt of er zich toegang toe verschaft.<br /><br />Voordat u deze Service gebruikt, dient u akkoord te gaan met de voorwaarden van deze Overeenkomst, het Privacybeleid van Huawei en alle overeenkomstige overeenkomsten die zijn aangegaan tussen u en Huawei (hierna "Voorwaarden" genoemd). Zorg dat u deze voorwaarden aandachtig doorleest en plaats een vinkje in het selectievakje onderaan om aan te geven dat u deze voorwaarden hebt gelezen en ermee akkoord gaat. Als u niet instemt met alle of een deel van de voorwaarden, kunt u deze Service niet gebruiken en mag u ook niet proberen deze Service te gebruiken.<br /><br /><strong>1. Bescherming van gegevens</strong><br /><br />Huawei respecteert en beschermt de persoonlijke privacy van alle gebruikers van Huawei Health, evenals uw persoonlijke gegevens (zoals uw profielnaam, profielfoto, geslacht, leeftijd, telefoonnummer of e-mail) en de informatie over uw persoonlijke gezondheid (zoals de gegevens over lichaamsbeweging, slaap, gewicht en hartslag). Huawei zal dergelijke gegevens niet openbaar maken, overdragen of verstrekken aan derden zonder uw voorafgaande toestemming, tenzij de relevante wetten en voorschriften een gedwongen openbaarmaking vereisen. Huawei zal geen gegevens gebruiken over lichaamsbeweging, gewicht, slaap en/of andere gegevens die voor andere doeleinden in de cloud zijn opgeslagen en heeft ook niet de intentie dit te doen. De gegevens worden uitsluitend in de cloud opgeslagen om een goede beveiliging te waarborgen.<br /><br /><strong>2. Services van derden </strong><br /><br />Uw provider of andere derden kunnen ook overeenkomstige producten en services aanbieden via het platform van Huawei Health, zoals apps en service-inhoud van derden. Door van dergelijke producten en services van derden gebruik te maken, geeft u aan in te stemmen met de servicevoorwaarden van de betreffende derde. Wij adviseren u ten zeerste de inhoud van gebruikersovereenkomsten en het privacybeleid van derden zorgvuldig te lezen. Huawei heeft niet het recht en is niet verplicht om de inhoud van producten en services van derden te controleren of censureren. Daarom aanvaardt Huawei geen enkele aansprakelijkheid in het geval van schending van uw rechten als gevolg van het gebruik van dergelijke producten en services.<br /><br /><strong>3. Toestemming voor het verzamelen van gegevens</strong><br /><br />Teneinde u van een stabieler product en op maat gemaakte service te voorzien, verzamelen Huawei en externe leveranciers die samenwerken voor Huawei Health met Huawei (zoals Chunyu Doctor en Guahao.com) informatie over fouten en/of andere gegevens met betrekking tot uw product. Middels het selecteren van 'Akkoord' in het pop-upbericht wanneer u de Huawei Health-app start of middels uw gebruik van Huawei Health gaat u akkoord met en verleent u Huawei toestemming voor het verzamelen en analyseren van de volgende informatie:<br />
<br />
(1) Gegevens over het apparaat, zoals het besturingssysteem en de taal van de telefoon, het apparaatmodel, het type internetverbinding en locatie-informatie van de telefoon.<br />
<br />
(2) App-gegevens, zoals de app-versie, de app-downloadmethode en het tijdstip waarop de app werd geopend of gesloten.<br />
<br />
(3) Servicegegevens, zoals app-foutgegegevens en gegevens over service-activering.<br />
<br />
(4) Persoonlijke gezondheidsgegevens, met inbegrip van maar niet beperkt tot gegevens over lichaamsbeweging, slaap, gewicht en hartslag. Houdt u aan Clausule 2 van deze Voorwaarden als u akkoord bent gegaan met de verwerking van uw gegevens door derden.<br /><br />Om te voorkomen dat uw gegevens verloren raken, schakelt Huawei Health automatisch de functie voor synchronisatie met de cloud in. Hierdoor worden uw gegevens over lichaamsbeweging, slaap, gewicht en hartslag met regelmatige tussenpozen naar de cloud geüpload. Gegevens die naar de cloud zijn gesynchroniseerd, kunnen niet in batches worden verwijderd en worden permanent opgeslagen. Als u niet wilt dat uw gegevens automatisch naar de cloud worden geüpload, kunt u deze functie uitschakelen door 'Instellingen' te selecteren in Huawei Health en vervolgens de schakelaar 'Automatisch synchroniseren' uit te schakelen.<br /><br />Teneinde uw ervaring met de producten van Huawei te verbeteren, deelt Huawei Health automatisch de gegevens over uw lichaamsbeweging en gezondheid, waarvoor u Huawei standaard toestemming voor verzameling hebt gegeven, met andere Huawei-producten, zoals Smartcare. Op dezelfde manier delen andere aan gezondheid en lichaamsbeweging gerelateerde Huawei-producten (zoals Huawei Wear) standaard de gegevens over uw lichaamsbeweging en gezondheid waarvoor u Huawei toestemming hebt gegeven om deze te verzamelen met Huawei Health. U kunt het automatisch uitwisselen van gegevens tussen Huawei Health en andere Huawei-product op elk willekeurig moment uitschakelen door 'Instellingen' te selecteren in Huawei Health en vervolgens de optie 'Gegevensbronnen' uit te schakelen.<br /><br />Teneinde onnodige verstoringen voor u tijdens het gebruik van Huawei Health te voorkomen, vragen wij u Huawei Health toestemming te verlenen voor het automatisch in- en uitschakelen van Bluetooth.<br /><br />Persoonlijke gegevens waarvoor u Huawei toestemming hebt gegeven om deze te verzamelen, worden verwerkt volgens het Huawei Privacybeleid. Lees de inhoud van dit Privacybeleid zorgvuldig door. U kunt het Privacybeleid inzien door 'Huawei Privacybeleid' te selecteren in het pop-upbericht dat verschijnt bij het starten van Huawei Health, of u gaat naar <a href="http://consumer.huawei.com/privacy-policy">http://consumer.huawei.com/privacy-policy</a>.<br /><br /><strong>4. Risico's en verantwoordelijkheden</strong><br /><br />(1) U aanvaardt alle risico's die verbonden zijn aan het gebruik van de app Huawei Health. Huawei geeft geen enkele garantie, inclusief dat deze Service en de bijbehorende resultaten zullen voldoen aan uw vereisten of dat de services van het product niet zullen worden onderbroken, en garandeert niet de beveiliging, nauwkeurigheid, tijdloosheid of wettelijkheid van de resultaten van deze Service en de bijbehorende gegevens. Huawei aanvaardt geen enkele wettelijke aansprakelijkheid voor enige omstandigheden die ertoe leiden dat u niet in staat bent Huawei Health te gebruiken, met inbegrip van maar niet beperkt tot fouten met netwerken, communicatielijnen, websites van derden en serviceproviders. Tenzij dit expliciet wordt vermeld, zijn de door Huawei aangeboden services gratis. Voor bepaalde services kan het echter nodig zijn om oproepen te plaatsen of ontvangen, gebruik te maken van mobiele gegevens of sms-berichten te verzenden. Het gebruik van deze services kan kosten van derden met zich meebrengen. Huawei verzamelt geen enkele informatie die uw persoonlijke identiteit prijsgeeft, tenzij u dergelijke informatie zelf verstrekt.<br /><br />(2) Indien uw gedrag en/of onbeheersbare omstandigheden resulteren in het vrijgeven of lekken, of de verkrijging, het gebruik, of de overdracht door een derde van enige gegevens die verband kunnen houden met uw privacy, of van gegevens waarvan u meent dat deze privé is, aanvaardt Huawei geen enkele aansprakelijkheid en bent u als enige verantwoordelijk voor de eventuele nadelige gevolgen.<br /><br />(3) Alle gegevens en resultaten die in de Huawei Health-app verschijnen, zijn alleen bedoeld ter referentie. We bevelen niet aan deze gegevens als basis voor een medische behandeling of als bewijs van uw gezondheidsstatus te gebruiken. Huawei aanvaardt geen enkele aansprakelijkheid voor eventuele risico's of ongevallen die ontstaan door het gebruik van de gegevens of resultaten in Huawei Health die voor dit doel worden gebruikt.<br /><br />(4) U bent verantwoordelijk voor de eventuele kosten van de mobiele gegevensverbinding als gevolg van het synchroniseren van gegevens naar de cloud of naar uw apparaat.<br /><br />(5) Voor zover maximaal toegestaan op grond van het toepasselijke recht, kan Huawei geenszins aansprakelijk worden gesteld voor enige speciale schade, incidentele schade, indirecte schade of gevolgschade, of verlies van winst, omzet, inkomsten, gegevens, verwachte goodwill of verwachte besparingen, ongeacht of een dergelijke vordering is gebaseerd op overeenkomst, op onrechtmatige daad (inclusief de mogelijkheid van nalatigheid of strikte aansprakelijkheid) of enige andere vordering, en ongeacht of dergelijke verliezen te voorzien waren, zelfs als klanten expliciet op de hoogte zijn gebracht van de mogelijkheid van bovengenoemde verliezen of schade.<br /><br />(6) De maximale aansprakelijkheid van Huawei (deze beperking geldt niet voor aansprakelijkheid voor persoonlijk letsel voor zover het toepasselijk recht een dergelijke beperking verbiedt) voortvloeiend uit het gebruik van de in deze Overeenkomst beschreven service, zal beperkt blijven tot het door de klant betaalde bedrag voor de aanschaf van deze Service.<br /><br /><strong>5. Beperkingen van het gebruik</strong><br /><br />Huawei en zijn licentiegevers zijn eigenaar van alle intellectuele eigendomsrechten met betrekking tot deze Software. U mag deze Software gebruiken in overeenstemming met deze Overeenkomst, op voorwaarde dat u alle relevante wetten, voorschriften en beleidsregels, evenals de voorwaarden in deze Overeenkomst, respecteert. U hebt niet het recht op en mag zich niet schuldig maken aan de volgende handelingen, met inbegrip maar niet beperkt tot:<br /><br /><br />(1)	Het verwijderen van copyright-kennisgevingen of -verklaringen of enige andere informatie en/of inhoud uit deze Software.<br /><br /><br />(2)	Het uitvoeren van reverse-engineering, demontage of decompilatie van deze Software.<br /><br /><br />(3)	Het gebruiken, kopiëren, aanpassen, leasen of overdragen van het geheel of een deel van deze Software buiten het bereik van de voorwaarden van deze Overeenkomst.<br /><br /><br />(4)	Het beschikbaar maken van deze Software aan derden, het aan anderen in licentie uitgeven van deze Software of het gebruik van deze Software voor een doel dat verboden wordt door Huawei (zoals commerciële doeleinden).<br /><br /><br />(5)	Het verrichten van de volgende handelingen met afbeeldingen, tekst en andere relevante informatie in deze Software, met inbegrip van maar niet beperkt tot: het gebruiken, kopiëren of aanpassen van deze Software, het toevoegen van hyperlinks aan deze Software, het hergebruiken, compileren of publiceren van deze Software, het maken van mirror-sites of het gebruiken van deze Software voor het maken van gerelateerde afgeleide producten, werken en/of services.<br /><br /><br />(6)	Het gebruiken van deze Software voor het opslaan, publiceren of ontleden van inhoud die in strijd is met nationale wetten, voorschriften en beleidsregels.<br /><br /><br />(7)	Het gebruiken van deze Software voor het opslaan, publiceren of ontleden van inhoud op een wijze die in strijd is met het de intellectuele eigendomsrechten, handelsgeheimen of enige andere wettelijke rechten van derden.<br /><br /><br />(8)	Het vertonen van gedrag dat de cyberbeveiliging in gevaar brengt.<br /><br /><br /><strong>6. Versie-updates</strong><br /><br />Huawei behoudt zich het recht voor om te besluiten of er in de toekomst geüpdatete versies van deze Software worden uitgegeven. Indien Huawei besluit een geüpdatete versie van deze Software uit te geven, is deze Overeenkomst ook van toepassing op de geüpdatete versie, tenzij er vervangende Servicevoorwaarden voor de Software worden uitgegeven. Door het installeren van updates, bevestigt u dat u zich aan de relevante Servicevoorwaarden voor de Software zult houden. Indien u niet akkoord gaat met de gehele of een deel van de inhoud van de Servicevoorwaarden voor de Software, mag u de update niet installeren.<br /><br /><strong>7. Beëindiging</strong><br /><br />Indien enige voorwaarde in deze Overeenkomst in zijn geheel of gedeeltelijk ongeldig blijkt te zijn, heeft dit geen invloed op de geldigheid van de overige voorwaarden. Huawei en/of diens licentiegevers behouden zich het recht voor om deze Overeenkomst op elk willekeurig moment te beëindigen. Na de beëindiging van deze Overeenkomst dient u het gebruik van deze Software onmiddellijk te staken en alle gerelateerde software en gegevens die u hebt gekopieerd of geïnstalleerd, te verwijderen.<br /><br /><strong>8. Rechtskeuze</strong><br /><br />Op deze Overeenkomst is het recht van Duitsland van toepassing, tenzij de gebruiker bescherming geniet op grond van bepalingen waarvan krachtens het recht van het land waar hij zijn gewone verblijfplaats heeft, niet mag worden afgeweken door het afsluiten van een overeenkomst (in het bijzonder dwingende bepalingen voor de bescherming van de consument).<br /><br />Huawei Technologies Co., Ltd. Alle rechten voorbehouden. Huawei behoudt zich het recht voor de inhoud van deze Overeenkomst naar eigen goeddunken te interpreteren voor zover toegestaan door de wet.
</div>
</body>
</html>